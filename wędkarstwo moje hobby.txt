Wędkarstwo - moje wakacyjne hobby

Wędkarstwo to według definicji rodzaj hobby, zajęcia rekreacyjnego i sportu polegającego na łowieniu ryb na wędkę. To ogromna wiedza o pogodzie, wodzie, faunie i florze, wrażliwość i odpowiedzialność za środowisko, z którego korzystasz. Wspaniałe są chwile spędzone nad wodą, zapierające dech w piersiach przepiękne wschody i zachody słońca.


Możemy pisać o sześciu rodzajach wędkarstwa, o tym , że w każdej z nich używa się innej, odpowiedniej metody wędkowania i przystosowanej do wybranej techniki wędki. W artykule nie chodzi o przekazanie wiedzy teoretycznej o wędkowaniu, bo o tym napisano już mnóstwo poradników. Chodzi o to, aby wzbudzić w tobie chęć sięgnięcia po wędkę, o rozbudzenie chęci spotkania z przyrodą, o rozwinięcie pasji i przeżycia niezapomnianych chwil. Wędkarstwo to sposób na relaks i wyciszenie.

Wędkarstwo jest jak gra komputerowa
To też forma aktywnego wypoczynku na świeżym powietrzu. Podnosi adrenalinę przy złowieniu wielkiej sztuki, rozwija strategiczne myślenie i precyzję działania. Często to także sposób na oderwanie się od codzienności, od problemów, od wszystkiego co nas otacza: zgiełku ulic, pracy, komputera, telefonu, które zdominowały nasze życie. To jak wspaniała gra komputerowa, która wciąga nas na niezliczoną ilość godzin, tylko z tą ogromna różnicą, że jest to  gra, która ma miejsce w realnym życiu, pośród otaczającej nas przyrody.

Wędkarstwo jest sportem dla ludzi cierpliwych, którzy lubią przebywać na świeżym powietrzu. Dzięki obcowaniu z naturą człowiek dostrzega i szanuje jej piękno, a złapanie dużej ryby dostarcza niezapomnianych wrażeń i ogromnego poczucia satysfakcji. Jest też zachętą do dalszych połowów.

Oczywiście hobby musi dawać radość i rozwijać nas. Jeśli masz swoje hobby, jesteś szczęśliwym człowiekiem. Jeśli nie, może warto zastanowić się chwilę nad tym jak spędzasz swój czas wolny.